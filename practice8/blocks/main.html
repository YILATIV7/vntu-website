<div class="panorama-container">
  <img src="http://www.mbw.ch/wp-content/uploads/2015/05/Electrical_Power_Industries_Banner.jpg">
</div>

<main>
  <h2>Загальний опис</h2>
  <p>
    Найбільші ТЕС розташовані на Донеччині (Вуглегірська, Старобешівська, Миронівська, Курахівська й
    ін.), на Придніпров'ї (Придніпровська, Криворізька), у Харківській (Зміївська), Київській
    (Трипільська), Івано-Франківській (Бурштинська), Львівській (Добротвірська) областях, у Запоріжжі,
    Одесі й інше. Більшість цих електростанцій виробляє й тепло (ТЕЦ).
  </p>
  <p>
    В розвитку гідроенергетики особливе значення у ХХ ст. відіграв каскад ГЕС на Дніпрі: Дніпрогес,
    Каховська, Кременчуцька, Київська, Канівська, Середньодніпровська. Побудовані ГЕС на Дністрі
    (Дністровська), Росі, у Закарпатській області (Теребле-Ріцька). Частково реалізовано Південнобузький
    каскад ГЕС.
  </p>
  <p>
    В останні десятиріччя ХХ сторіччя швидкими темпами розвивалася атомна енергетика. Працюють
    Південноукраїнська, Рівненська, Хмельницька, Запорізька АЕС.
  </p>
  <p>
    Протягом 2016—2021 років завдяки стимулюючому «зеленому тарифу» активно розвивалася відновлювана
    енергетика, в результаті чого у 2021 електростанції на ВДЕ виробили 8 % всієї електроенергії України.
  </p>
  <p>
    В травні 2021 року запустили першу в Україні промислову літій-іонну систему накопичення енергії
    (СНЕ) потужністю 1 МВт і ємністю 2.25 МВт⋅г.
  </p>
  <p>
    Південні райони країни значно гірше забезпечені електроенергією власного виробництва, ніж Донбас,
    Придніпров'я, центр країни.
  </p>
  <p>
    Понад 50 % електроенергії в Україні виробляють АЕС. ТЕС є основними станціями, що забезпечують
    електричною енергією в напівпікові та, разом із ГЕС та ГАЕС, у пікові години.
  </p>
  <p>
    Власні паливні ресурси станом на 2010 рік забезпечувалися лише 67 % потреб України, решту
    імпортували (в т. ч. з Росії, Туркменістану і Азербайджану).
  </p>

  <h2>Відео</h2>
  <iframe width="960" height="540" src="https://www.youtube.com/embed/0YAc_1FONck" title="Географія 9 клас ЕЛЕКТРОЕНЕРГЕТИКА УКРАЇНИ Дистанційне навчання" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

</main>